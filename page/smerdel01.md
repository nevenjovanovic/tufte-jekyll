---
layout: page
title: Poemata octo, versio electronica
author: Scripsit Smerdel, Ton
date: 1962
editor: Edidit Neven Jovanović, Srpnja 2012.
---
# Tabula
1. [MANE AESTIVUM](#MANE-AESTIVUM)

  

## RISUS PANIS
  
 Accipe serene omnia in vita,  
Dum in anima tua  
Cuncta in somno vivunt  
Ut semen tritici,  
Quod in tenebris silet;  
Et laetitia in eo floret  
aristarum flavarum in sole  
Ac risus dulcis panis.  



  
<div id='MANE-AESTIVUM'/>
## MANE AESTIVUM
  
 Dies  
limpide veniens  
exornat oculis  
luce nitentibus  
tenera cacumina  
viridium cupressorum.  
In vitreo aere  
gaudentes  
cum eis splendescent  
humiles rami olivarum.  



  

## Tota pulchra
  
 

Ecce praecedit  
candida virgo  
flori recenti  
similis illa  
veris nascentis  
abdita pandit  




Carmine tota vicinia exultat  
sole oriente  
In manibus puellae viridis  
ramus olivae  
Oculi eius columbarum volatus per aerem  




Et splendens ut nuntia veris  
calcat per viam  
pulchrior vere  
amoenior sole  





  

## MUNUSCULA MARIS
  
 

Caecus nauta  
sedens in horto villulae  
sub pinis umbrosis  
Nunc solus  
bibit vinum  
Subauscultans murmur  
Sonantium undarum.  
Facies eius plena rugarum  
Personae veteris histrionis similis.  




Aratrum vitae multa delevit  
Sed circa labia senescentis nautae  
risus  
unius lepidae memoriae.  




Et tremescente manu  
Bibit vinum caecus nauta  
Propinans soli  
Sentiens fratrem se esse  
Sonantium undarum.  




Sol palmam tendens  
Siccat lacrimas  
iam  
iam labentes  
in barbam niveam.  





  

## PROPE SEPULCRUM J. KEATS
  
 

Dies  
avis fatigata  
ad terram volat  
sole aestivo  
Forsan dies erit praeda tenebrarum.  




Aliquis dixit  
nomen tuum Keats  
in aqua inscriptum:  




Ubi susurrus istarum aquarum,  
Super quas volant agmina stellarum  




Keats  
hic melius audio  
aquam salientem  
semper virentem  
tuum nomen cantantem  




Etiam in sipario crepusculi  
Arridens tibi,  
O Keats  
Cantat invisibilis luscinia.  





  

## POESIS
  
 Quid poesis. —  
Momentum inflammatae mentis  
Raptum ex sinu Fati  
Ex palma divitis sed fluentis temporis.  



  

## VISU MIRABILE
  
 

Super mare smaragdinei montes  
sicut pontes  
Oculos et cor  
ad immensum ducunt.  




Digituli ignoti  
poesin in nubibus scribunt  





  

## HASTA SOLARIS
  
 {% marginnote 'Ex: Cantilenae' %}Poesis  
sicut hasta solaris.  
Et sanguis fluit  
At maestitia mortis  
In ignotum ruit.  


